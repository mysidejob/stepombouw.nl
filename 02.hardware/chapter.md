---
title: Hardware
taxonomy:
    category:
        - docs
---

##Hoofdstuk 2.
#Hardware
###Microcontroller
Een geschikte microcontroller is de [Arduino NANO](https://amzn.to/3kqGcoB), er zijn ook diverse clone's verkrijgbaar op de markt. Het voornaamste verschil zit hem in de USB driver (software) die nodig is om te communiceren tussen de PC en het microcontroller bordje.
###Weerstand en Condensator
Uit de microcontroller komt een analoog signaal wat niet 'perfect' is, om onverwachte reacties van de step te voorkomen dienen we dit signaal af te vlakken / filteren. Dit kan heel simpel met een 1k Ohm weerstand en een 0.47uF condensator.
###Stekkers
Afhankelijk van hoe handig je bent en of je bereid bent om aan het originele dashboard te solderen heb je een e-bike connector nodig (een mannetje en een vrouwtje).
Je hebt ook een 1.5mm JST-ZH stekkertje nodig om aan te sluiten op de originele plek van de gashendel.
